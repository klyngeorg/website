---
layout: ../components/md.astro
path: /personvern
title: Personvernerklæring
description: |
    Les om hvordan Klynge Næringsforening samler inn og bruker personopplysninger.
    Dine rettigheter og hvordan du kan kontakte oss.
---

# Personvern­erklæring

Her kan du lese om hvordan Klynge Næringsforening samler inn og bruker
personopplysninger.

## Dine rettigheter

Alle har rett på grunnleggende informasjon om behandlinger av personopplysninger
i en virksomhet etter personopplysningslovens § 18, 1. ledd. Klynge
Næringsforening utgir informasjon om dette i denne erklæringen. Alle som er
registrert i våre systemer har rett på innsyn i egne opplysninger. Samt rett til
å be om at uriktige, ufullstendige eller opplysninger foreningen ikke har adgang
til å behandle blir rettet, slettet eller supplert.

Krav fra den registrerte skal besvares kostnadsfritt og senest innen 30 dager.

Du kan se når personvernerklæringen er sist oppdatert og historikken
[på GitHub.](https://github.com/klyngeorg/website/commits/main/src/routes/privacy/%2Bpage.svelte)

## Medlemsregisteret

Alle medlemmer av foreningen må registrere personopplysninger, herunder fornavn,
etternavn, e-post, telefonnummer, adresse, arbeidssted og -stilling. Dersom
medlemmer ønsker det, legges fullt navn, e-post, telefonnummer, eventuelt bilde
og opplysninger om arbeidssted og -stilling på Klynge Næringsforenings nettside.

Opplysningene lagres hos Sanity AS (og deres underleverandører) og av den grunn
vår databehandler. Les selskapets personvvernerklæring her:
[https://www.sanity.io/legal/privacy](https://www.sanity.io/legal/privacy)

Kildekode over vårt medlemsregister utgis under åpen kildekode, og kan ses her:
[https://github.com/klyngeorg/studio](https://github.com/klyngeorg/studio)

## Påmelding til våre arrangementer

Når du melder deg på et av våre arrangementer vil opplysninger som fornavn,
etternavn, e-post, telefonnummer, arbeidssted og andre nødvendige opplysninger
lagres hos vår databehandler Google eller/og arrangementsystem. Opplysningene
lagres kun midlertidig og kan deles med våre samarbeidspartnere, slik som
restauranter, arrangører og utleiere. Alle opplysninger som deles videre
anonymiseres så mye som mulig.

I forkant og etterkant av arrangementet kan opplysningene også brukes til å
kommunisere til de påmeldte via e-post og telefon, avgrenset til dette
arrangementet. Vi sletter opplysningene senest etter 60 dager etter
arrangementet er gjennomført eller avlyst, med unntak av arrangementer som er
arrangert gjennom Checkin. Les mer om Checkin under.

## Folk i Klynge

Alle som er interessert i Klynge, som ønsker å holde seg oppdatert og engasjert
i foreningen, både medlemmer og tidligere gjester kan registrere seg i _Folk i
Klynge_. Vi sender e-post ut til registrerte i Folk i Klynge ca. 2-3 ganger hver
måned.

Avregistrering gjøres ved å sende e-post til
[folk+unsubscribe@klyngeorg.no](mailto:folk+unsubscribe@klyngeorg.no) eller ved
henvendelse hos personvernombudet. Ved registrering vil e-postadresse lagres hos
vår databehandler Google.

## Github og Google

I forbindelse med drift av foreningens e-post og kontorverktøy benyttes Google
Workspace. Styrets medlemmer og andre engasjert i foreningen vil ha adgang til
egne kontoer (herunder blant annet e-post).

E-post sammen med kontaktopplysninger på mottatte og sendte e-poster kan lagres
opptil tre år. E-post vil automatisk slettes ved avslutting av kontoer eller
etter tre måneder.

Vi benytter også Github for å lagre kode og dokumentasjon. Github er en tjeneste
som tilbyr git-lagring i skyen. Github er eid av Microsoft. Les mer om Githubs
personvernerklæring her:
[https://docs.github.com/en/github/site-policy/github-privacy-statement](https://docs.github.com/en/github/site-policy/github-privacy-statement)

Vi sletter varsler fra forskjellige systemer sendt til e-post, som kan inneholde
personopplysninger, automatisk. Dette gjør vi gjennom programvare fra Digital
Inspiration. Deres personvernerklæring kan leses her:
[https://www.labnol.org/privacy](https://www.labnol.org/privacy)

## Checkin

Vi benytter arrangementsystemet Checkin i forbindelse med enkelte arrangementer.
Checkin er en tjeneste som tilbyr salg og betaling av billetter og organisering
av arrangementer. Vi anonymiserer eller fjerner opplysninger så snart det er
mulig i henhold til regnskapslovens krav.

Opplysningene lagres hos Checkin AS (og deres underleverandører) og av den grunn
vår databehandler. Egen databehandleravtale er inngått. Informasjon er avgrenset
til de arrangementer som er gjennomført ved bruk av Checkins system.

I forbindelse med vår hovedaktivitet, nettverkslunsjer på Grand Hotel, er
restauranten Restaurant Palmen (organisasjonsnummer 953149117)
gitt tilgang til opplysninger om påmeldte. Dette er nødvendig for å kunne
gjennomføre arrangementet.

Les mer om Checkins personvernerklæring her:
[https://www.checkin.no/personvernerklaering](https://www.checkin.no/personvernerklaering)

## Slack

Klynge Næringsforening benytter Slack for å skape et sted hvor medlemmer,
gjester og andre interessert i foreningen å møtes digitalt. Når man registrerer
seg på Slack hentes det inn opplysninger om navn, tidssone, bilde og arbeidssted
og -tittel.

Se også Slacks egen personvernerklæring:
[https://slack.com/trust/privacy/privacy-policy](https://slack.com/trust/privacy/privacy-policy)

## Kontakt oss

**E-post:** aleksander.ryan@wla.no.

**Postadresse:**  
Wahl-Larsen Advokatfirma AS  
℅ Aleksander Ryan  
Fridtjof Nansens plass 5  
0160 OSLO
